 

80 HISTORIA FUNDATIONIS

simum esse et congruum, quatinus scedulam parvissimam
vestrae professionis modum continentem sub quadam reno-
vatione ecclesiae huic et nobis perscribatis, et sigilli vestri
impressione sub quorundam testimonio confirmetiS, quo
omni deinceps ambiguitate detersa, ecclesia praesens ut
filium vos diligendo foveat, et in omnibus consilium et
auxilium praebeat. Sic itaque pace communicata, gremio
sanctae ecclesiae restitutus, hilari cordis affectu redeatis
ad propria. Nos vero in his quibus vestra fraternitas erga
venerabilem dominum nostrum episcopum Hilarium deli-
quisse cognoscitur, mediatores interpositi indignatio-
nem illius erga vos et iram pace conjuncta Dei annuente
gratia sedabimus. Provideat igitur dilectio vestra, qua-
tinus tam magnae auctoritatis atque nobilitatis persona
perfectarum scientiarum utatur consilio, nobisque modesto
super his atque accepto sermone respondeat. Neque in
dubio sit, quin eloquiis dulcissimis a vobis propalatis hu-
militas nostra benigne faveat, ampullosis vero et sesquipe-
dalibus viriliter contradicat, quamvis ingenuam vestri
generis magnanimitatem non superbiae tipo extolli, sed
patientiae atque rationis virtute sciamus devinci.” His
itaque hujuscemodi sermone a decano habitis, omnibus
hoc justum sore atque his se favere acclamantibus, tandem
silentio imposito, abbas hoc modo et hac ratione respon-
sionem objectis subintulit.

'rlgjffgissljbffl ‘⁶ Orationis vestrae, patres dilectissimi, oppositam propo·
sitionem dulci sermone prolatam in secreto cordis mei per-
pendens cubili, magnificae libertatis famosique nominis,
ecclesiae de Bello occurrit excellentia, animumque per
diversa nutantem nimium perturbat, horum improvidentia.
Namquevobis ut patribus et fratribus dulcissimis affatu
digno et dulcifluo respondere paravi, et omnimodis vestrae
satisfacere caritati. Verum inopinatis stupefactus sermo-
nibus de alio cogor transire ad aliud, verens tamen ne
modum excedere cogat respondendi necessitas· Neque ut
quidam gladium melle litum proferam, sed verissimis
innixus assertionibUS, vobis satisfaciam. Saepenumero

