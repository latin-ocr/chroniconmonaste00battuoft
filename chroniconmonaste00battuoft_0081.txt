 

MoNAs'rERn DE BELLo. 39

suae Mathildis, in qua et ipsa mirifice sepulta quiescit.
In Anglia vero tertiam, de qua nunc sermo actitatur, in
loco sibi a Deo, ut supra relatum est, victoriae concessae

fundavit, in qua et se humari si in Anglia obisset procul
dubio decrevit. Ad quam dedicandam quia, proh dolor!

non superfuit, multo minoris pretii quam proposuerat
eam reliquit. Nam illam dum inchoasset, ex praecipuis
Angliae ecclesiis eam magnitudine ac divitiis facere propo-
suerat. Quod efficere praepeditur ut praefatum est morte.
Unde sapienti cuilibet persuadetur, bonum si quod propo-
suit id hodie scilicet dum licet, eo quod ignoret utrum sibi
crastinus suffragetur dies peragere. Prudentius est enim
hodiernum bonis concessum occupare diem quam spe dubia
bonum recrastinare propositum. Siquidem et de peractis
‚Äù bonis securius gaudemus, quam de propositis, quae utrum
efficere possimus ignoramus. Nonnullis etenim id accidit,
quod bona quando possunt, dum agere differunt, justo in
eos Dei judicio peccati poena praevalente, qua quis quod
non expedit agere permittitur, nec voluntas postmodum
suppeditet nec facultas. Verumtamen cum bona voluntate
nil probetur ditius, praeclari regis summopere attollenda
sunt munificentiae studia, quibus tanta ecclesiae suae
initians manu praestitit largiflua, ut per succedentia inha-
bitantibus tempora si prospere disponantur, probentur fore
sufficientia. Ecclesiae autem suae, quamlibet perpetim
ejus sit plangenda mors insperata, cui non solum damna
damnosa, verum et, quod fari sine moerore fas non est, hinc
accidere irrestaurabilia, Dei tamen suis famulis provi-
sione prospiciente largiflua, ejus munerum largitione ac
auctoritate ut commemoravimus fulta, inter multimoda
hujus saeculi, prospere interim, discrimina, hactenus divina
gratia cum heredum illius tuetur ac provehitur benivo-
lentia. Caeterum nunc accingamur ad subsequentia.
Flebili igitur regii decessus rumore imperium undique
concutiente, vir praeclarus militiaque strenuus regis filius,
acceptis a patre mandatiS, ut praefati sumus, Angliae domi-
naturus regno ocius supervenit Willelmus. Qui omnium

