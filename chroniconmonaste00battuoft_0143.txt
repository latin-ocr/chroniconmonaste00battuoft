 

MONASTERII DE BELLO. 101

domini regiS, coram domino nostro archiepiscopo Cantua-
riensi, non vobis pessima ingerendo, sed ratione vigenti
easdem a vobis peremptorias ¹ judicatas defendendo ut
regales nobis audientibus retinere cupiebat.

“ In capitulo vestro Cicestrensi eundem hoc anno absen-
tibus vobis superbe intrasse, et vos multis modis ibidem
dijudicasse opponitis. Quod evidenti ratione non superbe
ut asseritis, sed coactus et pacifice se hoc egisse demon-
strat. Duo namque decani vestri, Lewensis scilicet et Has-
tingensis, cum v. sacerdotibus in testimonium in Quadra-
gesimae initio Bellum venientes, litteras domini papae
Adriani a vobis, ut rei veritas est, perquisitas abbati prae-
tulerunt, summouentes eum etiam ex parte ipsius papae, ut
Dominica quae dicitur ‘ Laetare J erusalem’2 Cicestriam
veniret, ibi auditurus ejusdem domini papae praecepta.
Quia vero domino nostro rege in transmarinis partibus
tunc constituto illum super hoc adire nequibat, cum domino
nostro Cantuariensi archiepiscopo et quibusdam amicis
suis consilio communicato, Cicestriam die statuta petiit,
atque in capitulum, domini papae auditurus praecepta,
praesentibus illis duobus decanis et supradictis quinque
sacerdotibus intravit. Ibi etiam illi duo decani, quae ab-
bati apud Bellum praetulerant, et quae illis abbas retulerat,
viva testificati sunt voce. Ibi clerici vestri contra aucto-
ritatem regiae dignitatis quaedam ab eo exigebant. Abbas
vero, ut inducias sibi quo dominum nostrum regem adire,
atque ejus super hoc consilium et voluntatem audire posset
darent petiit, sed ipsis renuentibus easdem inpetrare nequi-
vit. Verumetiam insuper hoc a vobis illis inpositum, neque
aliud quam illis praeceptum extiterat agere potuisse testati
sunt. Hoc modo abbas inde recedenS, omnia domino regi
ut erant per nuntium suum significavit. Dominus vero
noster rex vobis utrisque dico super his diem praesentem
constituit.” Tunc rex vultu mutato episcopum respiciens
dixit, “ Nunquidnam litteras has ut hic recitatum est

¹ Frivolous: this use of the word is derived from the later Latin
writers. ² Ι. e. Mid-lent Sunday.

The King.

