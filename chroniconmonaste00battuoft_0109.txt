 

MONASTERH DE BELLo. 67

versus intulit: “ Nunquam‚’' inquiens, “ te diutius, O rex,
coronam Angliae ferre Deo sit placitum, si tantillam
ecclesiae nostrae libertatem, a rege Willelmo et ab aliis an—
tecessoribus tuis regibus datam et observatam destruxeris.”
Verum abbate diem constitutum observante, ante diem
sequentem ex parte archiepiscopi nullus advenit. Unde
transgressionis judicio obmutescentes, cum frustrati dis-
cessissent, iterum ad regias aures hujus rei querimonia ab
archiepiscopo delata est. Abbas iterum mandatus ad-
venit, causisque expositis a communi consessu adjudica-
tum est, abbatem suam causam dirationasse, nec ab archie-
piscopo hinc aliquam calumpniam ulterius pati debere.

Atque in his soluta curia, singulis in sua regressis, reve-
rendus abbas haec omnia unde agitur pro libitu disponens,
aliquibus sumptibus qui appulsi fuerant archipraesulem et
suos pacificavit, praecipua tamen sibimet et suae ecclesiae
de Bello retinuit, sicque hujus rei querimonia quievit.

Eo tempore venerabili viro Seifrido episcopo succe-
dente in cathedram Cicestrensem viro magnifico Hilario,1
qui Romanae curiae notitiam ac favorem plurimum obti-
nuerat, coepit memoratum Belli monasterium in dignita-
tibus suis, quorundam emulatione, plurima pati molimina.
De quibus, quia non incongruum videtur, latius per sin-
gula disputandum est. Erit enim praesentibus jocundum,
futuris utile, summumque dignitatum ejusdem ecclesiae
sancti Martini de Bello memoriale, atque ad perpetuitatis
monimentum contra insurgentium machinas invidorum
scutum inexpugnabile. Nam per plurimum temporis pro-
vidi abbatis Walterii patientia protractum, cum semper
insurgentium ars multimoda simili cassaretur arte, tandem

¹ Nominated to the see of Chi-
chester in 1146, but not conse-
crated until 1148. A passage from
the Continuator of Symeon of Dur-
ham establishes the observation in
the text of this prelate's favour with
the court of Rome: “ Hilarius in
ministerio Henrici episcopi Win-

toniensis plurimum gloriae pretium
emeruit. Postea ad ministerium
apostolici translatus, in reddendis
et prosequendis causis advocatus
disertissimus, et jurisconsultus pe-
ritus in curia fuit Romana.”

52

