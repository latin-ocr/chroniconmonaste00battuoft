 

74 HISTORIA FUNDATIONIS

trarum ecclesiarum cartas quaerit, ut quae hactenus jure
canonico videntur possedisse, ejus calliditate praevalente
lugeant se amisisse. Prohibeat itaque regia dignitas vestra
ut hoc nullatenus aliqua confirmetur auctoritate, ne alii
hujus exemplo contra episcopos suos insurgere videantur.”'
Rex vero praecepit cartam abbatis regio confirmari sigillo,
et deinde episcopum et abbatem simulque cancellarium
coram archiepiscopo convenire, lectaque carta abbatis, illis
audientibus, si qua corrigenda essent, eorum consilio
corrigerentur, sicque in pace cum carta sua abbas domum
rediret. Quod si sententia discordante discessissent, carta
abbatis in capella regis a cancellario custodiretur, donec
sententia regis quid inde fieret discerneret. Percantato
itaque missae canone usque ad “ Pax Domini,” episcopus
ut moris est pace a sacerdote accepta regi detulit, et deinde
abbati multis plurimum mirantibus porrexit. Episcopo
igitur et abbate simulque cancellario multisque aliis coram
archiepiscopo apud Lametham convenientibus, lectaque
carta magni Willelmi regis, exemplo cujus omnes aliae
cartae regum sequentium confirmatae sunt, ubi ventum est
ad quoddam verbum quod in eadem continetur carta, quod
ecclesia scilicet de Bello libera sit omnino ab omni subjec-
tione episcoporum, sicut ecclesia Christi Cantuariae, clamor
undique attollitur, quibusdam asserentibus hoc contra
canonum instituta extitisse, aliis dicentibus hoc contra
dignitates Cantuariensis ecclesiae fuisse, nonnullis nimium
clamantibus hoc verbum peremptorium esse, multis etiam
hoc aliter objurgando interpretantibus, hinc inde confusa
perstrepebat sententia. Carta perlecta, cum neminem
praedecessorum suorum episcoporum praefatus Cicestriae
episcopus Hilarius in subscriptis ejusdem cartae inveniret
testibus, praecellentissimam hujus verbi dignitatem sacro-
rum canonum in perpetuum auctoritate damnandam, et
praesentium simul judicum confirmatione censuit delendam.
Hujus sententiam concors etiam archiepiscopi conclamatio
prosecuta est. Abbate vero quamvis rationabiliter resis-
tente, non tamen illorum quievit commotio. Cancellarius

