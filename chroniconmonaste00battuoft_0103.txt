 

MONASTERH DE BELLo. 61

episcopatum Cicestriae electus fuerat,¹ ecclesiae de Bello
monachum Cantuariensem quendam Warnerium nomine,
virum modestia, sapientia, ac litteratura summum, abbatem
delegavit. Quo in ebdomada post medium xl. stabili-
mento confirmato, praedicto priore maturato reditu cum
suis repatriante, Sabbato ante Dominicam Palmarum, illis
domum regressis, mox totius abbatiae cura in jus praedicti,
ad ejusdem regimen electi, locum qui praeerant dantibus,
redacta est. Paschali ergo imminente tempore cum
domino archipraesule Willelmo praedictus Warnerius
Angliam advenit, tertioque post Paschae solempnitatem
Dominico die, priusquam sui regiminis adisset ecclesiam,
benedictione petita, sexta dehinc feria, quae dies tunc erat
octavo kalendas Maii, in ecclesia sibi commissa de Bello April 24.
festive ut decebat susceptus est. Adeptus ergo culmen
regiminis coepit continuo abbas Warnerius, prudentiae quo
callebat studio, domum a regiis ministris multimodis dissi-
patam paulatim restaurare, adquietare, et in pristinum
statum promovere. Quia vero illius anni sterilitate magna
omnem terram occupaverat egestaS, mira probitatis indus-
tria importuna opportunis coaequans, honorifice ut summi
Patrisfamilias fidele mancipium, commissam disponens
domum, inopiam opulentia in brevi superavit.
Quia vero, ut supra meminimus, rex praefatus Henricus The King

exchan ges

sua munificentia eidem loco in Wallia quandam ecclesiam Ιῐιιὲΐιέιέἓῐέἇτ

de Carmerdin cum pertinentibus contulerat, ubi jam fratres {fflffissh
ad Deo serviendum adunati fuerant, episcopus ejusdem ’
provinciae ’ Bernardus2 loci illectus amoenitate, miro cupi-
dinis ardore quoquomodo eandem ecclesiam in jus pro-
prium moliebatur redigere. Cum igitur hinc frequentius
et regiae quoque, tam a se quam et a suis obaeratiS, pulsa-
rentur aures, tandem in abbatis Warnerii electione hujus

causae absoluta quaestione, a rege episcopo idem locus

¹ This year. See Flor. Wigorn. ² Bernard, Bishop of St. David's,
in a. 1125 3 who refers also to the elected in 1115.
great famine and its consequent
mortality.

