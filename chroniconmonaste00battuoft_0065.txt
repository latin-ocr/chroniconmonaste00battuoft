 

 

MONASTERII DE BELLO. ν 23

sacra unctione linitus coronatur, electo ad archipraesulatum
Cantuariae Stigando regi contraire conanti.

Rex itaque collatae sibi gratiae non ingratus, memor fuit
Dei et in bono proposito delectatus est, opereque votum
gestiens praelibatum efficere, in praedicto certaminis loco
tantae victoriae condignum praecepit fabricari'monasterium.
Et quia illud in honorem sanctae Trinitatis, et beatae Mariae,
necnon et beati Martini confessoris Christi, sanxerat con-
secrandum, ejusdem sancti Martini quosdam accivit de
Majori Monasterio monachos qui operi praeessent, reli-
gionisque monachicae fundamenta jacerent3 ut simul cum
ecclesiae fabrica, religionis ibidem norma proficeret, eis-
que ad opus accelerandum, pecuniarum expensas pro
nihilo ducens, thesauraria sua pandi faciebat quotiens
voluissent. Sed filii alieni non tam Jhesu Christi quam
quae sua sunt quaerentes, negligentius operi insistebant.
Ecclesiae igitur structura indies proficiente, cum eam
devotus rex magnis opibus et regiis dignitatibus mirifice
ditare disponeret, eo quod ibidem Tonantis gratia victo-
riam et regnum sibi suisque heredibus obtinuisset, ob
victoriae ejusdem memoriam perpetuandam, ipsum locum
Bellum appellari voluit3 statuitque conventum ad minus
lx. monachorum ibidem congregari3 proponens eandem
ecclesiam cum dedicari faceret in tantum ditare, ut con-
ventus ejusdem omni tempore numero septies viginti
monachorum existeret. “ Sed homo proponit, Deus
autem disponit.’' Nam id perficere, proh dolor! morte,
quae regi aeque imperat ut mendico, praeventus nequivit.
Tamen suae dilectionis memoriam suis monachis reli-
quit, constituens in primo monachis ejusdem ecclesiae ad
cotidianos usus panem regiae mensae aptum, qui Sime-
nel vulgo vocatur, ‘habere pondere lx. solidorum,¹ et in
Quadragesima de quartario majorem, ut elemosinae pars
sibi cederet. Huic ergo ecclesiae sancti Martini de Bello
hanc inprimis regali auctoritate dignitatem concessit et

¹ 1.e.360z. See Fleta, ii. 9 & 12.

Monks invit-
ed from Mar-
monstier.

