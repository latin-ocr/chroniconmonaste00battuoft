 

MONASTERII DE BELLO. Α 43

· eodem dedicationis ecclesiae anno, jam in illius loci admi-
nistratione quatuor fere fortunate consummatis lustris,
idem tandem debilitate ad extrema actuS, vi. kalendas
Augusti inter discipulorum manus, quos religionis excel-
lentia instituerat, de bonis centupla recepturus, spiritum
Datori reddidit. Quo eventu fratres omnes dira calamitate
affecti, cum maximo gemitu et moerore corpus patris
venerandi in ecclesia eadem ante crucifixum sepeliere.
Hic aedificia officinarum, postquam aedificavit ecclesiam
praedictam Belli, vivente adhuc magnifico rege Willelmo,
et ex suo thesaurario ut erat necessarium administrante,
quotquot necessaria fratribus erant construxit, nihil in eis
sullime, ut moris est plurimis, nihi] mirabile fabricans, sed
humilibus tantum consentiens sequebatur humilia, simul-
que considerans se non habere in mundo mansionem
manentem, inquirebat in caelis futuram. Quam ut miles
Christi emeritus, post fidelis certaminis longa curricula,
percepturus a Christo, ut praedictum est, migravit a seculo.

Monasterium igitur de Bello primo hoc modo patre
orbatum, cum absque abbatis jure existere nequiret,
memoratus hac de causa rex Willelmus, magni principis
Willelmi filius, a fratribus aditur, abbatis decessus inti-
matur, electionis propriae auctoritas recitatur, eidem pas-
torem ecclesiae juxta canonum statuta ex eadem congrega-
tione substitui obnixe supplicatur. Cumque pro voto
regia suppeditasset responsio, induciarum interim dilatione
eatenus obnubilata, regiae auctoritatis terrore ecclesiaeque
reverentia, zeli conspiratio regis pluribus intentum
occupat animum, atque a sponsionis proposito penitus
avellit. Unde aliquanto evoluto tempore, rex assentan-
—tibus favens, ecclesiae Christi Cantuariae priorem Henri-
cum nomine, virum quidem religione, benignitate, mansue-
tudine, omnique moralitatis virtute ac litteratura summum,
eidem monasterio ex reverentissimi Anselmi archiepiscopi
consilio abbat-‘sm delegavit. Quo eventu vi plus justo
rationi praevalente, inmodicae calamitatis eidem loco orta
sunt fomenta.

